Napredne-Baze-Podataka

Potrebno je projektovati informacioni sistem koji se bavi zaštitom biljnog i životinjskog sveta na području Golije. Čitavo zaštićeno područje podeljeno je na nekoliko oblasti. Za svaku oblast se pamti jedinstveno ime, površina koju oblast obuhvata, nazivi sela u čijim atarima se oblast nalazi i tip zaštite koji se primenjuje na tu oblast. Čuvaju se informacije o svim biljnim vrstama koje mogu da se sretnu na toj teritoriji planine. Za svaku biljnu vrstu pamti se latinski naziv, slika i lokalni nazivi. Za biljne vrste koje su pod posebnom zaštitom države pamti se i broj odluke kojom su stavljene pod zaštitu i datum od kada zaštita počinje aktivno da se primenjuje. Izvršen je i popis ugroženih životinja čija se staništa nalaze na teritoriji planine. Za svaku evidentiranu životinju se pamti informacija o serijskom broju prstena kojim je životinja označena, latinski naziv vrste kojoj životinja pripada, lokalni naziv, slika kao i informacija o oblastima na čijoj teritoriji se nalazi njeno stanište. Po teritoriji planine raspoređena su hranilišta. Za svako hranilište se pamti njegov broj, oblast na čijoj teritoriji se nalazi, početni i krajnji mesec perioda u godini u kome je hranilište aktivno. Za sve registrovane životinje pamti se i informacija o hranilištima na kojima je primećena (vodi se evidencija o datumu kada je prvi put uočena na toj lokaciji). O svim radnicima, koji su angažovani na zaštiti prirode na planini, pamti se: matični broj, ime, prezime, plata i adresa stanovanja(ulica, broj i grad). O radnicima se pamti i informacija o oblastima u kojima su angažovani. U aplikaciji postoje tri tipa logovanja: administrator, radnik i korisnik. Za upravljanje radnicima i oblastima zadužen je administrator aplikacije. Za upravljanje životinjama i biljkama zadužen je radnik, kao i za unos informacija o hranilištima. Korisnik aplikacije može pregledati životinje i biljke po oblastima. Korisnik aplikacije može i filtrirati podatke po datumu, tako da mu se prikažu koja su hranilišta aktivna izabranog datuma.
